---
layout: home
title: Home
landing-title:
description: null
image: null
author: null
---

In 2018 is Kortrijk een jaar lang Europese sportstad. Sport en cultuur gaan hierbij hand in hand! SPORTFACES, een uniek project van het kunstenaarsduo Robbert&Frank/Frank&Robbert, beheerst tot 21 juli het Kortrijks straatbeeld. Daarbij staat de emotionele geladenheid van sporters centraal.

Een eerste reeks raamstickers toont gezichten van atleten op het toppunt van een sportieve prestatie en maakt van de binnenstad een heuse sportarena. De gezichten van deze sporters zijn een snapshot van één explosief moment in de tijd waarbij de sporters op het punt staan om zichzelf of zijn/haar tegenstander te overtreffen. Op de gezichten valt heroïek, woede, doorzetting, angst, spot en trots te lezen. Sport brengt immers het uiterste in de mens naar boven en laat daarbij niemand onberoerd. 

SPORTFACES is een project van Robbert & Frank / Frank & Robbert i.s.m. Kortrijk Sportstad 2018, Buda vzw en Bubox

## Oproep voor sportfoto's!

Tegelijk met de eerste golf van SPORTFACES lanceren de kunstenaars in samenwerking met Buda vzw, Bubox en Stad Kortrijk een oproep aan alle Kortrijkzanen om zelf sportfoto's in te sturen. Een selectie van de ingezonden beelden wordt omgevormd tot raamstickers en zal eind mei de bestaande gezichten vergezellen. Het parcours richt zich vooral op de route die het station, het Schouwburgplein, de Grote Markt en het Buda-eiland met elkaar verbindt. 

Trek jij ook indrukwekkende smoelen tijdens het sporten? Ken je iemand in je naaste omgeving die zijn of haar atletisch kunnen graag vereeuwigd ziet of beoefen je gewoon graag de edele kunst van sportfotografie? Stuur ons jouw sportfoto’s door! Wie weet wordt jouw foto opgenomen in de KORTRIJKSE SPORTFACES die van eind mei tot eind juli de Kortrijkse binnenstad zullen verlevendigen.

Zorg dat jouw foto’s een duidelijk gezicht tonen van een sporter in actie en stuur de portretten in de best mogelijke kwaliteit naar [info@robbertenfrank.com](mailto:robbertenfrank.com) en dit uiterlijk tegen 11 mei. Een week later verneem je of jouw foto de tweede reeks SPORTFACES haalt.

