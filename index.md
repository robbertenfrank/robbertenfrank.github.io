---
layout: home
title: Home
landing-title:
description: null
image: null
author: null
---

In 2018 is Kortrijk een heel jaar lang Europese sportstad. Sport en cultuur gaan hierbij hand in hand! 

In het Kortrijkse straatbeeld is van april tot juli een uniek project te zien waarbij de uitzonderlijke emotionele geladenheid van sporters centraal staat. Kunstenaarsduo Robbert&Frank Frank&Robbert maakte in samenwerking van BUDA VZW, Bubox en Stad Kortrijk een parcours dat loopt van het NMBS station over de grote markt tot aan het buda-eiland. Op deze route zijn op guerillia wijze bijzondere tronies van (top)sporters in het straatbeeld gesmokkeld. 

De gezichten van deze sporters zijn een snapshot van één explosief moment in de tijd waarbij de sporter op het punt staan om zichzelf of zijn/haar tegenstander te overtreffen. Op de gezichten valt woede, angst, waanzin, moordzucht en spot te lezen. Sport brengt het slechtste en het beste in de mens naar boven en laat daarbij niemand onberoerd. 
